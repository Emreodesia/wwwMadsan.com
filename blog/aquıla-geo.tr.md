---
title: AQUILA GEO
description: YASİN TÜRKAN
author: MADSAN MÜHENDİSLİK
authorTitle: BİLGİ VE TEKNOLOJİ
authorImage: https://res.cloudinary.com/madsan/image/upload/v1648391254/IMG_0263_sg9rm8.jpg
image: https://res.cloudinary.com/madsan/image/upload/v1648389688/IMG_0257_ilfudb.jpg
tags:
  - fuar
path: aquila-geo
date: 2022-03-27 05:24:36
---
Gelişen teknoloji ile birlikte insansız hava araçları birçok sektörde olduğu gibi madencilik sektöründe de kullanılmaya başlanmıştır. Madsan Mühendisliğin geliştirmiş olduğu yazılım teknolojisi Madsan’a ait olan AQUILA GEO Türkiye madencilik sektöründe bir ilke imza atarak adından söz ettirmeye devam ediyor. Madsan Mühendislik Hizmetleri LTD. ŞTİ. nin kurucusu olan ve aynı zamanda AQUILA GEO’nun yaratıcısı Yasin TÜRKAN, Türkiye’de bir ilk olan bu yeni teknoloji hakkındaki görüşleri şöyledir:



"Madencilik sektöründe 2018 yılında kurulmuş olan Madsan Mühendislik kurulduğu ilk günden itibaren sektörel ihtiyaçlar ve geliştirilmesi gereken konular üzerine yoğunlaşmıştır. Madsan Mühendislik Hiz. Ltd. Şti firması olarak 15 yılı aşkın sektörün farklı alanlarında çalışmış olmanın verdiği iş tecrübesi ve kazanılan yetenekler doğrultusunda, yapacağı çalışmalara yön vermeye çalışmıştır. Madencilik sektörü olarak başta Türkiye olmak üzere Dünyanın farklı lokasyonlarında varlığından haberdar etmek arzusu ile yoluna çıkmış ve devam etmektedir. Kurulduğu günden beri sürekli olarak sürdürülebilir hizmet ve kalite anlayışı doğrultusunda hareket edilmiştir.



Projemiz yaklaşık 2 yıldır devam eden ve geliştirilen bir projedir. Bu ürün başta maden arama faaliyetlerinde kullanılmak üzere jeoloji, maden, jeofizik, inşaat ve haritalama gibi geniş bir sektörel dağılıma sahip olup,  fotojeolojik incelemeler, maden üretim planlama, inşaat plalama, ormancılık ve tarımsal alanlar gibi sektörlerde opsiyonel kullanıma sahiptir. Bu ürün ayrıca üç boyutlu arazi ölçümleri, maden galerileri ve açık ocaklar, kesit alma veya modelleme gibi başlıca hizmetlerde kullanılmaktadır. İnsansız hava aracı yapımında kullanılan ekipman ve gömülü yazılımı tamamen kendi projemiz olup, aslında zorlu bir süreçtir. Ama ülkemizde kendi dizayn ve imalatını yapan çok az bir firma bulunmaktadır. İnsansız hava aracı olarak birçok kullanım alanı mevcut. Bunlardan birkaçı yukarıda bahsedildiği üzere, maden arama, üretim planlama, tarımsal ilaçlama veya farklı alanlarda ulaşılamayan yerlerde tespit için kullanılabilir. Bu hava aracına aktif rol aldığımız madencilik sektöründe ise, jeofizik yöntemlerinin havadan uygulanması, fotojeoloji alanında çalışmalar yapılması, arazi tespitlerinde kullanımı amacıyla geliştirilmiştir. Hava aracımıza ek olarak yine kendi imalatımız olan ve dünyada 4. olma hedefinde ilerleyerek maden aramalarında sıklıkla faydalanılan ve yaygın kullanımı olan manyetometre cihazının kendisinin üretimi için gerekli araştırma ve geliştirme faaliyeti yürütülmektedir.



Madsan olarak bizim hedefimiz sektöre proje ve uygulamalarıyla öncülük edebilmektir. Bu anlamda madencilik alanında ön arama faaliyetlerinden üretim safhasına kadar birçok alanda hem proje geliştirme, yönetme, uygulama alanlarında yer alıp hem de gerekli ürün imalatı veya tedariği konusunda her zaman partner rolü üstlenmeye devam edecektir."
